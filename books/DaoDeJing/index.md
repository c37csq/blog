# 道德經

## 第一章

道可道，非常道；名可名，非常名。無名，天地之始；有名，萬物之母。故常無欲，以觀其妙；常有欲，以觀其僥(jiào)。

此兩者，同出而異名，同謂之玄，玄之又玄，眾妙之門。

## 第二章

天下皆知美之為美，斯惡已。皆知善之為善，斯不善已。故有無相生，難易相成，長短相形，高下相傾，音聲相和，前後相隨。恒也。是以聖人處無為之事，行不言之教；萬物作而弗始，生而弗有，為而弗恃，功成而不居。夫唯弗居，是以不去。

## 第三章

不尚賢，使民不爭；不貴難得之貨，使民不為盜；不見可欲，使民心不亂。是以聖人之治，虛其心，實其腹，弱其誌，強其骨。常使民無知無欲。使夫智者不敢為也。為無為，則無不治。

## 第四章

道沖而用之或不盈。淵兮，似萬物之宗；湛兮，似或存。吾不知誰之子，象帝之先。

## 第五章

天地不仁，以萬物為芻狗；聖人不仁，以百姓為芻狗。天地之間，其猶橐龠乎？虛而不屈，動而愈出。多言數窮，不如守中。

## 第六章

谷神不死，是謂玄牝。玄牝之門，是謂天地根。綿綿若存，用之不勤。

## 第七章

天長地久。天地所以能長且久者，以其不自生，故能長生。是以聖人後其身而身先；外其身而身存。非以其無私邪？故能成其私。

## 第八章

上善若水。水善利萬物而不爭，處眾人之所惡，故幾於道。居善地，心善淵，與善仁，言善信，政善治，事善能，動善時。

## 第九章

持而盈之，不如其已；揣而銳之，不可長保。金玉滿堂，莫之能守；富貴而驕，自遺其咎。功遂身退，天之道也。

## 第十章

載營魄抱一，能無離乎？專氣致柔，能如嬰兒乎？滌除玄鑒，能如疵乎？愛國治民，能無為乎？天門開闔，能為雌乎？明白四達，能無知乎？

## 第十一章

三十輻，共一轂，當其無，有車之用。埏埴以為器，當其無，有器之用。鑿戶牖以為室，當其無，有室之用。故有之以為利，無之以為用。

## 第十二章

五色令人目盲；五音令人耳聾；五味令人口爽；馳騁畋獵，令人心發狂；難得之貨，令人行妨。是以聖人為腹不為目，故去彼取此。

## 第十三章

寵辱若驚，貴大患若身。何謂寵辱若驚？寵為下，得之若驚，失之若驚，是謂寵辱若驚。

何謂貴大患若身？吾所以有大患者，為吾有身，及吾無身，吾有何患？故貴以身為天下，若可寄天下；愛以身為天下，若可托天下。

## 第十四章

視之不見，名曰夷；聽之不聞，名曰希；搏之不得，名曰微。此三者不可致詰，故混而為一。其上不曒 ( jiǎo )，其下不昧。繩繩兮不可名，復歸於物。是謂無狀之狀，無物之象，是謂惚恍。迎之不見其首，隨之不見其後。執古之道，以禦今之有。能知古始，是謂道紀。

## 第十五章

古之善為道者，微妙玄通，深不可識。夫唯不可識，故強為之容：豫兮若冬涉川；猶兮若畏四鄰；儼兮其若客；渙兮其若淩釋；敦兮其若樸；曠兮其若谷；混兮其若濁；淡兮其若海；飂（liáo）兮若無止。孰能濁以靜之徐清？孰能安以動之徐生？保此道者，不欲盈。夫唯不盈，故能蔽而新成。

## 第十六章

致虛極，守靜篤。萬物並作，吾以觀復。夫物蕓蕓，各復歸其根。歸根曰靜，是謂復命。復命曰常，知常曰明。不知常，妄作兇。知常容，容乃公，公乃王，王乃天，天乃道，道乃久，沒 ( mò )身不殆。

## 第十七章

太上，不知有之；其次，親而譽之；其次，畏之。其次，侮之。信不足焉，有不信焉。悠兮其貴言。功成事遂，百姓皆謂我自然。

## 第十八章

大道廢，有仁義；智慧出，有大偽；六親不和，有孝慈；國家昏亂，有忠臣。

## 第十九章

絕聖棄智，民利百倍；絕仁棄義，民復孝慈；絕巧棄利，盜賊無有。此三者以為文，不足。故令有所屬：見素抱樸，少思寡欲，絕學無憂。

## 第二十章

唯之與阿，相去幾何？善之與惡，相去若何？人之所畏，不可不畏。荒兮其未央哉！眾人熙熙，如享太牢，如春登臺。我獨泊兮其未兆，如嬰兒之未孩；傫 ( lěi ) 傫 ( lěi ) 兮若無所歸。眾人皆有餘，而我獨若遺。我愚人之心也哉！沌 ( dùn ) 沌 ( dùn ) 兮！俗人昭昭，我獨昏昏。俗人察察，我獨悶悶。淡兮其若海，飂 ( liáo ) 兮若無止。眾人皆有以，而我獨頑似鄙。我獨異於人，而貴食母。

## 第二十一章

孔德之容，惟道是從。道之為物，惟恍惟惚。惚兮恍兮，其中有象；恍兮惚兮，其中有物。窈兮冥兮，其中有精；其精甚真，其中有信。自古及今，其名不去，以閱眾甫。吾何以知眾甫之狀哉？以此。

## 第二十二章

曲則全，枉則直，窪則盈，敝則新，少則多，多則惑。是以聖人抱一為天下式。

不自見故明；不自是故彰 ( zhāng )；不自伐故有功；不自矜 ( jīn ) 故長。夫唯不爭，故天下莫能與之爭。

古之所謂曲則全者，豈虛言哉！誠全而歸之。

## 第二十三章

希言自然。故飄風不終朝，驟雨不終日。

孰為此者？天地。天地尚不能久，而況於人乎？故從事於道者同於道；德者同於德；失者同於失。同於道者，道亦樂得之；同於德者，德亦樂得之；同於失者，失亦樂得之。信不足焉，有不信焉。

## 第二十四章

企者不立，跨者不行，自見者不明，自是者不彰，自伐者無功，自矜者不長。其在道也，曰：餘食贅(zhuì ) 形。物或惡之，故有道者不處。

## 第二十五章

有物混成，先天地生。寂兮寥 ( liáo ) 兮，獨立而不改，周行而不殆，可以為天地母。吾不知其名，字之曰道，強為之名曰大。大曰逝，逝曰遠，遠曰反。故道大，天大，地大，人亦大。域中有四大，而人居其一焉。人法地，地法天，天法道，道法自然。

## 第二十六章

重為輕根，靜為躁君。是以君子終日行不離輜重。雖有榮觀，燕處超然。奈何萬乘之主，而以身輕天下？輕則失根，躁則失君。

## 第二十七章

善行無轍 ( zhé ) 跡，善言無瑕 ( xiá ) 謫 ( zhé )；善數不用籌策；善閉無關楗 ( jiàn ) 而不可開，善結無繩約而不可解。是以聖人常善救人，故無棄人；常善救物，故無棄物，是謂襲明。故善人者，不善人之師；不善人者，善人之資。不貴其師，不愛其資，雖智大迷，是謂要妙。

## 第二十八章

知其雄，守其雌，為天下谿 ( xī )。為天下谿，常德不離，復歸於嬰兒。知其白，守其黑，為天下式。為天下式，常德不忒 ( tè )，復歸於無極。知其榮，守其辱，為天下谷。為天下谷，常德乃足，復歸於樸。樸散則為器，聖人用之，則為官長。故大智不割。

## 第二十九章

將欲取天下而為之，吾見其不得已。天下神器，不可為也。為者敗之，執者失之。是以聖人無為，故無敗；無執，故無失。故物或行或隨；或噓或吹；或強或羸；或載或隳 ( huī )。是以聖人去甚，去奢，去泰。

## 第三十章

以道佐人主者，不以兵強天下。其事好還。師之所處，荊棘生焉。大軍之後，必有兇年。善有果而已，不敢以取強。果而勿矜，果而勿伐，果而勿驕，果而不得已，果而勿強。物壯則老，是謂不道，不道早已。

## 第三十一章

夫佳兵者，不祥之器。物或惡之，故有道者不處。君子居則貴左，用兵則貴右。兵者，不祥之器，非君子之器。不得已而用之，恬 ( tián ) 淡為上，勝而不美。而美之者，是樂殺人。夫樂殺人者，則不可以得誌於天下矣。吉事尚左，兇事尚右。偏將軍居左，上將軍居右，言以喪禮處之。殺人之眾，以哀悲泣之。戰勝，以喪禮處之。

## 第三十二章

道常無名，樸雖小，天下莫能臣也。侯王若能守之，萬物將自賓。天地相合以降甘露，

民莫之令而自均。始製有名，名亦既有，夫亦將知止。知止可以不殆。譬道之在天下，猶川谷之於江海。

## 第三十三章

知人者智，自知者明。勝人者有力，自勝者強。知足者富，強行者有誌，不失其所者久，死而不亡者壽。

## 第三十四章

大道氾 ( fàn ) 兮，其可左右。萬物恃之而生而不辭，功成不名有，衣養萬物而不為主。常無欲，可名於小；萬物歸焉而不為主，可名為大。以其終不自為大，故能成其大。

## 第三十五章

執大象，天下往；往而不害，安平太。樂與餌，過客止。道之出口，淡乎其無味，視之不足見，聽之不足聞，用之不足既。

## 第三十六章

將欲歙 ( xī ) 之，必固張之；將欲弱之，必固強之；將欲廢之，必固興之；將欲奪之，必固與之， 是謂微明。柔弱勝剛強。魚不可脫於淵，國之利器不可以示人。

## 第三十七章

道常無為而無不為，侯王若能守之，萬物將自化。化而欲作，吾將鎮之以無名之樸。無名之樸，夫亦將無欲。不欲以靜，天下將自定。

下篇：《德經》

## 第三十八章

上德不德，是以有德；下德不失德，是以無德。上德無為而無以為，下德無為而有以為，上仁為之而無以為，上義為之而有以為，上禮為之而莫之應，則攘 ( rǎng ) 臂而扔之。故失道而後德，失德而後仁，失仁而後義，失義而後禮。夫 ( fú ) 禮者，忠信之薄 ( bó ) 而亂之首。前識者，道之華而愚之始。是以大丈夫處其厚，不居其薄 ( bó )；處其實，不居其華。故去彼取此。

## 第三十九章

昔之得一者，天得一以清，地得一以寧，神得一以靈，谷得一以盈，萬物得一以生，侯王得一以為天下貞。其致之。天無以清將恐裂，地無以寧將恐廢，神無以靈將恐歇，谷無以盈將恐竭，萬物無以生將恐滅，侯王無以正將恐蹶 ( jué ) 。故貴以賤為本，高以下為基。是以侯王自稱孤寡不谷。此非以賤為本邪？非乎？故致數輿無輿。不欲琭 ( lù ) 琭 ( lù ) 如玉、珞 ( luò ) 珞 ( luò ) 如石。

## 第四十章

反者，道之動；弱者，道之用。天下萬物生於有，有生於無。

## 第四十一章

上士聞道，勤而行之；中士聞道，若存若亡；下士聞道，大笑之，不笑不足以為道。故建言有之：明道若昧，進道若退，夷道若颣 ( lèi ) 。上德若谷，大白若辱，廣德若不足，建德若偷，質真若渝。大方無隅 ( yú )，大器晚成，大音希聲，大象無形。道隱無名，夫 ( fú ) 唯道善貸且成。

## 第四十二章

道生一，一生二，二生三，三生萬物。萬物負陰而抱陽，沖氣以為和。人之所惡 ( wù )，唯孤寡不谷，而王公以為稱。故物，或損之而益，或益之而損。人之所教 ( jiào)，我亦教 ( jiāo ) 之。強梁者不得其死，吾將以為教 ( jiào ) 父。

## 第四十三章

天下之至柔，馳騁天下之至堅，無有入無間 ( jiàn )，吾是以知無為之有益。不言之教，無為之益，天下希及之。

## 第四十四章

名與身孰親？身與貨孰多？得與亡孰病？是故甚愛必大費，多藏必厚亡。知足不辱，知止不殆，可以長久。

## 第四十五章

大成若缺，其用不弊。大盈若沖，其用不窮。大直若屈，大巧若拙，大辯若訥 ( nè ) 。躁勝寒，靜勝熱，清靜為天下正。

## 第四十六章

天下有道，卻走馬以糞；天下無道，戎馬生於郊。禍莫大於不知足，咎莫大於欲得，故知足之足，常足矣。

## 第四十七章

不出戶，知天下；不窺牖 ( yu )，見 ( jiàn ) 天道。其出彌遠，其知彌少。是以聖人不行而知，不見 ( jiàn ) 而名，不為而成。

## 第四十八章

為學日益，為道日損。損之又損，以至於無為，無為而無不為。取天下常以無事，及其有事，不足以取天下。

## 第四十九章

聖人無常心，以百姓心為心。善者，吾善之；不善者，吾亦善之，德善。信者，吾信之；不信者，吾亦信之，德信。聖人在天下，歙 ( xī ) 歙焉，為 ( wèi ) 天下，渾 ( hún ) 其心。百姓皆註其耳目，聖人皆孩之。

## 第五十章

出生入死。生之徒十有三，死之徒十有三。人之生動之死地，亦十有三。夫 ( fú ) 何故？以其生生之厚。蓋聞善攝生者，陸行不遇兕 ( sì ) 虎，入軍不被 ( pī ) 甲兵，兕無所投其角，虎無所措其爪 ( zhǎo )，兵無所容其刃。夫 ( fú ) 何故？以其無死地。

## 第五十一章

道生之，德畜 ( xù ) 之，物形之，勢成之。是以萬物莫不尊道而貴德。道之尊，德之貴，夫 ( fú ) 莫之命而常自然。故道生之，德畜 ( xù ) 之：長之、育之、亭之、毒之、養之、覆之。生而不有，為而不恃，長而不宰，是謂玄德。

## 第五十二章

天下有始，以為天下母。既得其母，以知其子；既知其子，復守其母，沒 ( mò ) 身不殆。塞 ( sāi ) 其兌，閉其門，終身不勤。開其兌，濟其事，終身不救。見 ( jiàn ) 小曰明，守柔曰強。用其光，復歸其明，無遺身殃，是為習常。

## 第五十三章

使我介然有知，行於大道，唯施 ( yí ) 是畏。大道甚夷，而人好徑。朝 ( cháo ) 甚除，田甚蕪 ( wú )，倉甚虛。服文彩，帶利劍，厭飲食，財貨有余，是謂盜誇。非道也哉！

## 第五十四章

善建者不拔，善抱者不脫，子孫以祭祀不輟 ( chuò )。修之於身，其德乃真；修之於家，其德乃余；修之於鄉，其德乃長 ( zhǎng ) ；修之於邦，其德乃豐；修之於天下，其德乃普。故以身觀身，以家觀家，以鄉觀鄉，以邦觀邦，以天下觀天下，吾何以知天下然哉？以此。

## 第五十五章

含德之厚，比於赤子。毒蟲不螫 ( shì )，猛獸不據，攫 ( jué ) 鳥不搏。骨弱筋柔而握固，未知牝 ( pìn ) 牡之合而脧 ( zuī ) 作，精之至也。終日號 ( háo ) 而不嗄 ( shà )，和之至也。知和曰常，知常曰明，益生曰祥，心使氣曰強。物壯則老，謂之不道，不道早已。

## 第五十六章

知者不言，言者不知。塞 ( sāi ) 其兌，閉其門，挫其銳；解其紛，和其光，同其塵，是謂玄同。故不可得而親，不可得而疏；不可得而利，不可得而害；不可得而貴，不可得而賤 。故為天下貴 。

## 第五十七章

以正治國，以奇用兵，以無事取天下。吾何以知其然哉？以此。天下多忌諱而民彌貧；民多利器，國家滋昏；人多伎 ( jì ) 巧，奇物滋起；法令滋彰，盜賊多有。故聖人雲，我無為而民自化，我好靜而民自正，我無事而民自富，我無欲而民自樸。

## 第五十八章

其政悶悶，其民淳淳；其政察察，其民缺缺。禍兮福之所倚，福兮禍之所伏。孰知其極？其無正？正復為奇，善復為妖，人之迷，其日固久。是以聖人方而不割，廉而不劌 ( guì )，直而不肆，光而不耀。

## 第五十九章

治人事天莫若嗇。夫 ( fú ) 唯嗇 ( sè ) ，是謂早服。早服謂之重 ( chóng ) 積德，重積德則無不克，無不克則莫知其極，莫知其極，可以有國。有國之母，可以長久。是謂深根固柢 ( dǐ )，長生久視之道。

## 第六十章

治大國若烹小鮮。以道蒞 ( lì ) 天下，其鬼不神。非其鬼不神，其神不傷人；非其神不傷人，聖人亦不傷人。夫 ( fú ) 兩不相傷，故德交歸焉 。

## 第六十一章

大國者下流。天下之交，天下之牝。牝常以靜勝牡，以靜為下。故大國以下小國，則取小國，小國以下大國，則取大國。

故或下以取，或下而取。大國不過欲兼畜 ( xù ) 人，小國不過欲入事人，夫 ( fú ) 兩者各得其所欲，大者宜為下。

## 第六十二章

道者萬物之奧，善人之寶，不善人之所保。美言可以市，尊行可以加人。人之不善，何棄之有！故立天子，置三公，雖有拱璧以先駟 ( sì ) 馬，不如坐進此道。古之所以貴此道者何？不曰以求得，有罪以免邪？故為天下貴。

## 第六十三章

為無為，事無事，味無味。大小多少，報怨以德。圖難於其易，為大於其細。天下難事必作於易，天下大事必作於細，是以聖人終不為大，故能成其大。夫 ( fú ) 輕諾必寡信，多易必多難 ( nán )，是以聖人猶難之。故終無難矣。

## 第六十四章

其安易持，其未兆易謀，其脆易泮 ( pàn )，其微易散。為之於未有，治之於未亂。合抱之木，生於毫末；九層之臺，起於累土；千裏之行，始於足下。為者敗之，執者失之。是以聖人無為，故無敗；無執，故無失。民之從事，常於幾 ( jī ) 成而敗之。慎終如始，則無敗事。是以聖人欲不欲，不貴難得之貨。學不學，復眾人之所過。以輔萬物之自然，而不敢為。

## 第六十五章

古之善為道者，非以明民，將以愚之。民之難治，以其智多。故以智治國，國之賊；不以智治國，國之福。知此兩者，亦稽(jī)式。常知稽式，是謂玄德。玄德深矣，遠矣，與物反矣，然後乃至大順。

## 第六十六章

江海所以能為百谷王者，以其善下之，故能為百谷王。是以欲上民，必以言下之；欲先民，必以身後之。是以聖人處上而民不重 ( zhònɡ )，處前而民不害。是以天下樂推而不厭。以其不爭，故天下莫能與之爭。

## 第六十七章

天下皆謂我道大，似不肖 (xiào) 。夫 ( fú ) 唯大，故似不肖。若肖，久矣其細也夫 ( fú )。我有三寶，持而保之。一曰慈，二曰儉，三曰不敢為天下先。慈，故能勇；儉，故能廣；不敢為天下先，故能成器長 ( zhǎng ) 。今舍慈且勇，舍儉且廣，舍後且先，死矣！夫 ( fú ) 慈，以戰則勝，以守則固，天將救之，以慈衛之。

## 第六十八章

善為士者不武，善戰者不怒，善勝敵者不與，善用人者為之下。是謂不爭之德，是謂用人之力，是謂配天之極。

## 第六十九章

用兵有言，吾不敢為主而為客，不敢進寸而退尺。是謂行 ( xíng ) 無行 ( háng )，攘 ( rǎng )無臂，扔無敵，執無兵。禍莫大於輕敵，輕敵幾 ( jī ) 喪吾寶。故抗兵相若，哀者勝矣。

## 第七十章

吾言甚易知，甚易行，天下莫能知，莫能行。言有宗，事有君。夫 ( fú ) 唯無知，是以不我知。知我者希，則我者貴，是以聖人被 ( pī ) 褐 ( hè ) 懷玉。

## 第七十一章

知不知，上矣；不知知，病矣。聖人不病，以其病病。夫 ( fú ) 唯病病，是以不病。

## 第七十二章

民不畏威，則大威至。無狎 ( xiá ) 其所居，無厭其所生。夫 ( fú ) 唯不厭，是以不厭。是以聖人自知，不自見 ( xiàn )；自愛，不自貴。故去彼取此。

## 第七十三章

勇於敢則殺，勇於不敢則活。此兩者，或利或害。天之所惡，孰知其故？是以聖人猶難之。天之道，不爭而善勝，不言而善應，不召而自來，繟 ( chǎn ) 然而善謀。天網恢恢，疏而不失。

## 第七十四章

民不畏死，奈何以死懼之？若使民常畏死，而為奇者，吾得執而殺之，孰敢？常有司殺者殺，夫 (fú) 代司殺者殺，是謂代大匠斫 ( zhuó )。夫 (fú) 代大匠斫者，稀有不傷其手矣。

## 第七十五章

民之饑，以其上食稅之多，是以饑。民之難治，以其上之有為，是以難治。民之輕死，以其上求生之厚，是以輕死。夫 ( fú ) 唯無以生為者，是賢於貴生。

## 第七十六章

人之生也柔弱，其死也堅強。萬物草木之生也柔脆，其死也枯槁 ( gǎo )。故堅強者死之徒，柔弱者生之徒。是以兵強則不勝，木強則折。強大處下，柔弱處上。

## 第七十七章

天之道，其猶張弓與(yú)？高者抑之，下者舉之。有余者損之，不足者補之。天之道，損有余而補不足。人之道則不然，損不足以奉有余。孰能有余以奉天下？唯有道者。是以聖人為而不恃，功成而不處 ( chǔ )，其不欲見 ( xiàn ) 賢。

## 第七十八章

天下莫柔弱於水，而攻堅強者莫之能勝，其無以易之。弱之勝強，柔之勝剛，天下莫不知，莫能行。是以聖人雲，受國之垢，是謂社稷 ( jì ) 主；受國不祥，是為天下王。正言若反。

## 第七十九章

和大怨，必有余怨，安可以為善？是以聖人執左契，而不責於人。有德司契，無德司徹 ( chè ) 。天道無親，常與善人。

## 第八十章

小國寡民，使有什 ( shǐ ) 伯 ( bǎi ) 之器而不用，使民重 ( zhònɡ ) 死而不遠徙。雖有舟輿 ( yú )，無所乘之；雖有甲兵，無所陳之；使民復結繩而用之。甘其食，美其服，安其居，樂其俗。鄰國相望，雞犬之聲相聞，民至老死不相往來。

## 第八十一章

信言不美，美言不信；善者不辯，辯者不善；知者不博，博者不知。聖人不積，既以為 ( wèi ) 人，己愈有；既以與人，己愈多。天之道，利而不害。聖人之道，為而不爭。
