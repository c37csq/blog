# 吕祖百字碑

## 性功

本性好清静，保养心猿定。

酒又何曾饮，色欲己罢尽。

财又我不贪，气又我不竞。

见者如不见，听者如不听。

莫管他人非，只寻自己病。

官中不系名，私下凭信行。

遇有不轻狂，如无守本分。

不在人彀中，免却心头闷。

和光且同尘，但把俗情混。

因甚不争名，曾共高人论。

## 命功

养气忘言守，降心为不为。

动静知宗祖，无事更寻谁。

真常须应物，应物要不迷。

不迷性自住，性住气自回。

气回丹自结，壶中配坎离。

阴阳生返复，普化一声雷。

白云朝顶上，甘露洒须弥。

自饮长生酒，逍遥谁得知。

坐听无弦曲，明通造化机。

都来二十句，端的上天梯。