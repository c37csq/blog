# 呂祖百字碑

## 性功

本性好清靜，保養心猿定。

酒又何曾飲，色欲己罷盡。

財又我不貪，氣又我不競。

見者如不見，聽者如不聽。

莫管他人非，只尋自己病。

官中不系名，私下憑信行。

遇有不輕狂，如無守本分。

不在人彀中，免卻心頭悶。

和光且同塵，但把俗情混。

因甚不爭名，曾共高人論。

## 命功

養氣忘言守，降心為不為。

動靜知宗祖，無事更尋誰。

真常須應物，應物要不迷。

不迷性自住，性住氣自回。

氣回丹自結，壺中配坎離。

陰陽生返復，普化一聲雷。

白雲朝頂上，甘露灑須彌。

自飲長生酒，逍遙誰得知。

坐聽無弦曲，明通造化機。

都來二十句，端的上天梯。