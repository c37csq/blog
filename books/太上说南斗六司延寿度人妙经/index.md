# 太上說南鬥六司延壽度人妙經

爾時，太上老君於永壽元年正月十五日上元之辰，再降於成都太昊玉女修丹之所，地神復湧玉局寶座，於是老君昇（同「升」）於座中。告天師曰：「此經乃九天八極之真文，三清三境之上道，乃元始天尊昔經歷於七萬億劫，天地始終，人命生死，五運變遷，萬匯興衰。而天尊於今猶宴座景雲之上，上清之境。修煉至真，敷揚妙道，憫念羣（同「群」）生，大慈不舍，吾昔得傳付是經，今當授之於汝，汝宜選奉道之士，謹修持之人。」
天陽地陰，一合而生，成日月兩曜（yào）。兩曜行度，五緯（wěi）周天，是謂七政，則七星九元北鬥也。每以杓（同「勺」）隨月建分，指節氣二十四氣、二十八宿，舍應下土七十二候（hòu）、三十六禽。舍中有鬥宿（xiù）六星，是號「南鬥六司」。與北鬥七政分職，共理三才六合、八卦九宮，總轄中外百辟官品，乃紫微、太微兩極都曹也。上系十二分次，天真靈神；下統十二分野，地祇（qí）主者。四瀆（dú）五嶽、九州八紘(hóng)、名山大川、城隍社廟，中及人民羣類萬物，無不計其簿籍，掌握世人善惡矣。
北鬥位處坎(kǎn)宮，名同月曜。降神於人，名之為魄也；主司陰府，宰禦水源，將濟生聚，功莫大焉。南鬥位處離宮，名同日曜。降神於人，名之為魂也；主司陽官，宰禦火帝，將濟動用，德莫大焉。洎(jì)有天地，迄（qì）至於今，二司兩極，共同陶鑄萬品，生成萬物。註擬天人之爵祿，增減士庶之秩序，延促年齡，去留災福，莫不由與奪也。
所以然者，乃知陽日陰月。南北二鬥，魁鬥魒(piāo)罡；受性水火，稟質陰陽；助天地而育物，體道德以垂光。是物而得豐也，非此孰而果能乎？人得而生也，非此而孰為乎？是故天尊殷勤悲憫，觀爾寒林。一如赤子，開放救護；令保生靈，其救護法。使一切善男信女不以高卑，皆應至心，常當恭敬。若或時睹日曜月曜、南鬥北鬥，則鄭重叩首，請乞護佑，願賜恩福。上言呼稱：「至聖至尊真宰真君。矜（jīn）垂哀憫，寬赦過咎」。斯即再拜，不得懷於輕慢。
老君曰：「爾等信善男女，能依吾所授，奉教而行者，可以消災度厄，增福延年；保合家之團圓，祝封疆之寧謐(mì)。或欲免息塚（zhǒng）訟，削死註生，皆當上章，投詞設醮（jiào），修齋無不遂意。」
爾時，老君為天師重說偈曰：
南鬥火官除毒害，北鬥水神滅兇災。
一切所求皆稱意，萬般滯悶悉通開。
能依經法冥心謝，必當隨願契靈臺。
凡在有情常頂禮，禍厄無因輒（zhé）敢來。
老君曰：「神真之妙，凡世難言。目見日月星鬥，耳聞風雷韶（sháo）雅，鼻嗅蘭麝(shè)腥臊（sào），舌點甘辛酸苦，口宣語言聲音。至於手執足行，自生及老，皆不可離於水火。今凡夫見者，若不見聞，其言如甚，聵(kuì)殊不知成性立生，皆是天地日月星鬥與之。假於四大，正茲一氣。生生之本，全系水火。水火比於道之真體，故不可暫離，可離而獲存者，非人非物。」
「吾今叮嚀世之男女，說此要道。普令發心求請醮獻，知有神真，信遵教示。更於四時八節，三元五臘，本命良辰，皆可上章拜表，投詞獻醮，請乞恩福，懺罪消災，燃燈上香，虔心禮拜，自然獲福無量。」
南鬥第一，天府司命上相鎮國真君
南鬥第二，天相司錄上相鎮嶽真君
南鬥第三，天梁延壽保命真君
南鬥第四，天同益算保生真君
南鬥第五，天樞度厄文昌煉魂真君
南鬥第六，天機上生監簿大理真君
如是南鬥六曜真君、六星童子、火鈴將軍，凡人轉誦此經，切在至誠。虔心禱祝，無不應驗。拜表上章，真聖自降，必然自獲延年長生道性。
老君曰：「此六司真君，神性急速，能傾心求請，無願不從。神真感人心，凡事諧偶夫也。且夫萬行之本，一身之原，在乎道氣。保固形命，形之保在乎教法，教法之寶在乎科儀之細密。音聲誠為感格，隨心隨形，發呼動步，靈感微妙。」
南鬥北鬥，陶魂煉魄，魂既受煉，乃轉生人。依吾經法，謝除已往之愆(qiān)，更補方來之福。洗滌眾災，拜迎百福。若有深信之者，修齋設醮，設像莊嚴，香花供奉，迎請眾真，真聖歡喜踴躍大降，吉祥賜福無量。
如是太上老君演此真經將畢，天師真人與諸大弟子長跪座前，再拜禮謝，信受奉行。
