# 德育啟蒙

## 孝親

身體發膚，受之父母，父母與我，實為一體。

我愛自身，應孝父母，能不辱身，便是榮親。

## 友愛

兄弟姊妹，手足骨肉，痛癢相關，休戚與共。

兄愛弟敬，和和睦睦，相推相愛，家庭之福。

## 敬師

師嚴道專，人倫表率，道德學問，是效是則。

養我蒙正，教我嘉謨（mó），不敬其師，何能受益。

## 擇友

近朱者赤，近墨者黑，朋友相處，有損有益。

益者近之，損者遠之，勸善規過，端賴乎茲。

## 布衣

衣取遮體，兼以禦寒，大布之衣，惜福養廉。

莫羨綢緞，錦繡華美，折了福壽，自暴自棄。

## 蔬食

蔬食衛生，肉食傷生，殺時恨心，其毒非輕。

勿貪吃肉，吃了須還，還的時候，真個可憐。

## 惜字

字為至寶，遠勝金珠，人由字智，否則愚癡。

世若無字，一事莫成，人與禽獸，所異唯名。

## 惜谷

田中五谷，以養人民，愛惜五谷，即是善心。

修善者存，不善者亡，惜谷獲福，殄（tiǎn）谷遭殃。

## 惜陰

七十古稀，彈指即過，過則已無，何敢懈惰。

努力勤學，立德立業，自利利他，為世作則。

## 仗義

一舉一動，唯義是取，義之所在，無往不利。

小人見利，即忘其義，雖得小利，究竟吃虧。

## 清廉

人生福澤，前世所修，非義而取，是食毒物。

清而不汙，廉而不貪，世所崇敬，榮無加焉。

## 知恥

恥之一字，其利無窮，有與聖近，無與獸同。

慚恥之服，無得暫卸，我佛訓誨，莊嚴第一。

## 盡忠

一秉真誠，不被妄侵，事親接物，了無二心。

祗（zhī）期盡分，不計人知，如是之人，堪為世儀。

## 守信

守信之人，言不妄發，說到做到，不矜不伐。

無信之人，事事皆假，人所厭棄，不如牛馬。

## 仁慈

仁愛慈悲，心之生機，此心愈真，福澤愈深。

若無此心，勢必殘刻，縱有宿福，折盡受厄。

## 不殺生

凡屬動物，皆有知覺，貪生怕死，唯命是惜。

若戲頑殺，及殺而食，現生後世，決定報復。

## 不偷竊

凡有主物，不可偷取，偷小喪品，偷大招禍。

偷人之物，折己之福，欲得便宜，反吃大虧。

## 不邪淫

淫欲為害，傷身喪誌，雖屬夫妻，亦當節製。

若是邪淫，更非所宜，古今誌士，無一犯之。

## 不說謊

言為行表，是本心術，心既不真，行何能正。

望爾後生，切勿妄語，口是心非，終無結局。

## 不吸煙

煙俱勿吸，以傷衛生，口氣常臭，熏天熏人。

鴉片香煙，其毒極烈，花錢買害，癡人可憐。

## 不飲酒

酒是狂藥，飲必亂性，醉則反常，越禮犯分。

最好勿吃，免致大喝，聰明智慧，常保清白。

## 不賭博

賭錢博奕，喪誌失時，專心於此，正事棄遺。

有限光陰，送之兒嬉，破家蕩產，罪無了期。

## 不奢侈

奢侈誇富，買禍買賤，君子下看，盜賊來劫。

布衣蔬食，聖賢儀式，現生後世，人各取則。

## 不傲慢

傲慢輕人，實自呈短，明人知伊，學養俱罕。

縱到聖位，猶不輕人，絕無凡聖，念存於心。

## 不嫉妒

人有才德，我當贊嘆，彼於社會，必有貢獻，

若生嫉妒，是謂愚癡，業報奪汝，宿世慧思。

## 不偏見

人有小智，未聞大道，每執己見，以為最妙。

坐井觀天，所見者小，若登高山，前見自了。

## 不遷怒

有富貴人，氣量或小，每因拂意，忿怒牢騷。

遷怒無益，自他煩惱，海涵寬恕，是無價寶。

## 不恥問

能問不能，多問於寡，冀人從己，故先自下。

若是無知，尤當問人，博學審問，造詣方真。