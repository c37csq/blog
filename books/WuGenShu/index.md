# 张三丰无根树

## 一

无根树，花正幽，贪恋荣华谁肯休。

浮生事，苦海舟，荡去漂来不自由。

无边无岸难泊系，常在鱼龙险处游。

肯回头，是岸头，莫待风波坏了舟。

## 二

无根树，花正微，树老重新接嫩枝。

梅寄柳，桑接梨，傅与修真作样几。

自古神仙栽接法，人老原来有药医。

访名师，问方儿，下手速修犹太迟。

## 三

无根树，花正青，花酒神仙古到今。

烟花寨，酒肉林，不犯荤腥不犯淫。

犯淫丧失长生宝，酒肉穿肠道在心。

打开门，说与君，无花无酒道不成。

## 四

无根树，花正孤，借问阴阳得类无。

雌鸡卵，难抱雏，背了阴阳造化炉。

女子无夫为恕女，男子无妻是旷夫。

叹迷途，太模糊；静坐孤修气转枯。

## 五

无根树，花正偏，离了阴阳道不全。

金隔木，汞隔铅，阳寡阴孤各一边。

世上阴阳配男女，生子生孙代代传。

顺为凡，逆为仙，只在中间颠倒颠。

## 六

无根树，花正新，产在坤方坤是人。

摘花戴，采花心，花蕊层层艳丽春。

时人不达花中醒，一诀天机值万金。

借花名，作花舟；句句敲爻说得真。

## 七

无根树，花正繁，美貌娇容赛粉团。

防猿马，劣更顽，挂起娘生铁面颜。

提出青龙真宝剑，摘尽墙头朵朵鲜。

趁风帆、满载还，怎肯空行过宝山。

## 八

无根树，花正昙，卸了重开有定期。

铅花乱，癸尽时，依旧西园花满枝。

对月才经收拾去，又向朝阳补纳衣。

这玄机，世罕知，须共神仙仔细推。

## 九

无根树，花正开，偃月炉中摘下来。

延年寿，灭病灾，好接良朋备法财。

从兹可成天上宝，一任群迷笑我呆。

劝贤才，休卖乖，不遇名师莫强猜。

## 十

无根树，花正圆，结果收成滋味全。

如朱橘，似弹丸，护守提防莫放闲。

学此草木收头法，复命归根还本原。

选灵地，结道庵，会合先天了大还。

## 十一

无根树，花正亨，说到无根却有根。

三才窍，二五精，天地交时万物生。

日月交时寒暑顺，男女文时孕始成。

甚分明，说与君，犹恐相逢认不真。

## 十二

无根树，花正佳，对景忘情玩月华。

全精旺，耀眼花，莫在园中错拣瓜。

五金八石皆为假，万草千方总是差。

金蛤蟆，王老鸦，认得真时是作家。

## 十三

无根树，花正多，遍地开时隔爱河。

难攀拆，怎奈何，步步行行龙虎窝。

采得黄花归洞去，紫府题名永不磨。

笑呵呵，白云阿，准备天梯上大罗。

## 十四

无根树，花正香，铅鼎温温现宝光。

金桥上，望曲江，月星分明见太阳。

吞服乌肝并兔髓，换尽尘埃旧肚肠。

名利场，恩爱乡，再不回头空自忙。

## 十五

无根树，花正鲜，符火相煎汞与铅。

临炉际，景现前，采取全凭渡法船。

匠牛高强牢把舵，一任洪波海底翻。

过三关，透泥丸，早把通身九窍穿。

## 十六

无根树，花正浓，认取真铅正祖宗。

精气神，一鼎烹，女转成男老变童。

欲向西方擒白虎，先往东家伏青龙。

类相同，好用功，外药通时内药通。

## 十七

无根树，花正娇、天应星兮地应潮。

屠龙剑，缚虎绦，运转天罡斡斗杓。

锻炼一炉真日月；扫尽三千六百条。

步云霄，任逍遥，罪垢凡尘一笔消。

## 十八

无根树、花正娇。海浪淘天月弄潮。

银河路，透九霄，磋影横空泊斗梢。

摸著织女支机石，踏遍牛郎驾鹊桥。

入仙曹，胆气豪，盗得瑶池王母桃。

## 十九

无根树，花正双，龙虎登坛战一场。

铅投汞，配阴阳，法象玄珠无价偿。

此是家园真种子，返老还童寿命长。

上天堂，极乐方，免得轮回见阎王。

## 二十

无根树，花正齐，月里栽培片晌时。

拿云手、步云梯，采取先天第一技。

饮酒戴花神气爽，笑煞仙翁醉似泥。

托心知，谨护持，惟恐炉中火候昙。

## 二十一

无根树，花正黄，产在中央戊已乡。

东家女，西舍郎，配合夫妻人洞房。

黄婆劝饮醒醐酒，每日醺蒸醉一场.这仙方，

返魂浆，起死回生是药王。

## 二十二

无根树，花正明，月魄天心逼日魂。

金乌髓，玉兔精，二物擒来一处烹。

阴火阳符分子午，沐浴加临卯酉时。

守黄庭，养谷神，男子怀胎笑煞人。

## 二十三

无根树，花正红，摘尽红花一树空。

空即色，色即空，识破真空在色中。

了了真空色相灭，法相长存不落空。

号圆通，称大雄，九祖超升上九重。

## 二十四

无根树，花正无，无相无形难画图。

无名姓，却听呼，擒入中间造化炉。

运起周天三昧人，锻炼真空返太无。

谒天都，受天符，才是男儿大丈夫。

